ཇ་ཁི་དང་སྲན་མའི་གཞུང་རྟ།


གནའ་སྔ་མོ་ཞིག་ལ། ཡུགས་མོ་ཞིག་ཡོད་པ་རང་གི་བུ་
ཇ་ཁི་དང་ལྷན་དུ་བསྡད་ཡོད།
ཉིན་ཞིག་ཡུགས་མོས་ཁྱིམ་དུ་ཟས་ཉོ་བྱེད་ཀྱི་སྒོར་
མོ་ཅི་ཡང་མེད་པ་ཤེས་ནས་རང་ཉིད་ཀྱི་བུ་ཇ་ཁི་ལ།
“སེམས་གནག་པའི་མི་བོ་ཆེ་དེས་ཁྱོད་ཀྱི་ཨ་ཕའི་གསེར་
བྱ་དང༌། རྫུ་འཕྲུལ་ཅན་གྱི་རྒྱུད་མང་ལངས་གཟུགས་མ་
གཉིས་བརྐུས་མེད་ན་ཅི་མ་རུང༌། ད་ང་ཚོར་བཙོང་རྒྱུ་
གཅིག་ལྷག་ཡོད་པ་ནི་བ་མོ་རེད།” ཅེས་སེམས་སྐྱོ་བཞིན་
བཤད།
ཇ་ཁིས། “ཨ་མ་ལགས། སེམས་ཁྲལ་མ་བྱེད། ང་སོང་ནས་
བ་མོ་དེ་བཙོང་ཆོག” ཅེས་བཤད་ནས་ཁྲོམ་ལ་ཆས།·ཇ་ཁི་
ལམ་དུ་ཆས་ནས་རིང་པོ་མ་འགོར་བར།རྒྱུས་མེད་ཀྱི་བགྲེས་
སོང་ཞིག་ལ་ཐུག
བགྲེས་སོང་དེས་ཇ་ཁི་ལ “བུ། ཁྱོད་གང་དུ་འགྲོ་
བཞིན་ཡོད།” ཅེས་དྲིས་པ་ན། ཇ་ཁིས། “ང་ཁྲོམ་དུ་བ་མོ་
འདི་བཙོང་བར་འགྲོ་བཞིན་ཡོད།"ཅེས་ལན་བཏབ།
བགྲེས་སོང་གིས་སླར་ཡང༌།“ཁྱོད་ཀྱིས་རང་གི་བ་མོ་འདི་
རྫུ་འཕྲུལ་ཅན་གྱི་སྲན་མ་འདི་དག་ལ་ཨེ་བརྗེ།”ཞེས་དྲིས།
ཇ་ཁིས་དགའ་སྤྲོའི་ངང་ནས་རྫུ་འཕྲུལ་ཅན་གྱི་སྲན་མ་དེ་
དག་ཚུར་བླངས་ཏེ།རང་གི་བ་མོ་བགྲེས་སོང་ལ་སྤྲད།
ཇ་ཁི་ནང་དུ་འབྱོར་སྟེ། “ཨ་མ། ལྟོས་དང་། ངས་བ་མོ་
རྫུ་འཕྲུལ་ཅན་གྱི་སྲན་མ་འདི་དག་ལ་བརྗེས་ཡོད།” ཅེས་
བཤད།
ཨ་མ་ཁོང་ཁྲོས་འབར་བཞིན།“བུ་གླེན་པ་འདི། ཁྱོད་ཀྱིས་
བ་མོ་སྲན་མ་འདི་དག་ལ་ཅིའི་ཕྱིར་བརྗེས་པ་ཡིན།” ཞེས་
སྐད་ཆེན་པོ་བརྒྱབ།
ཨ་མས་ཁོང་ཁྲོའི་ངང་ནས་སྲན་མ་རྣམས་སྒེའུ་ཁུང་ལས་
ཕྱི་ལ་གཡུགས་ཏེ། “དོ་དགོང་ཁྱོད་ལ་དགོང་ཟས་མེད། འདི་
ཆད་པ་ཡིན།”ཞེས་བཤད།
ཇ་ཁི་ལྟོགས་བཞིན་ཉལ་བར་སོང་། ཕྱི་ཉིན་ཞོགས་པར་
ཇ་ཁི་གཉིད་ལས་སད་དུས། ཁོའི་ཉལ་ཁང་མུན་ནག་ཡིན་
པས།ཁོ་མྱུར་དུ་སྒེའུ་ཁུང་གི་འགྲམ་དུ་སོང༌།
སྲན་མའི་གཞུང་རྟ་གཏོས་ཆེན་པོ་ཞིག་སྒེའུ་ཁུང་གི་ཕྱི་
རོལ་ཏུ་སྐྱེས་ནས་ནམ་མཁར་ཟུག་ཡོད་པ་མཐོང་བས་ཇ་
ཁིས། “བགྲེས་སོང་གིས་བཤད་པའི་སྐད་ཆ་བདེན་པ་རེད།
སྲན་མ་འདི་དག་ལ་རྫུ་འཕྲུལ་འདུག”སྙམ།
ཇ་ཁིས་སྲན་མའི་གཞུང་རྟའི་རྩེ་མོ་གང་དུ་འཐེན་ཡོད་
ན་སྙམ་སྟེ། དེའི་སྟེང་ལ་མཆོངས་ནས་ཡར་འཛེགས་མགོ་
བརྩམས། སྲན་མའི་གཞུང་རྟ་དེ་དགུང་ལ་ཟུག་ཡོད་པ་དེ་
བར་དུ་ཇ་ཁི་ཡར་འགོས་ཤིང་། དེའི་རྩེ་མོ་རུ་ཁོས་མཁར་
རྫོང་ཞིག་མཐོང༌། མཁར་རྫོང་གི་སྒོ་འགྲམ་དུ་ཇ་ཁི་མི་བོ་ཆེ་
ཞིག་ལ་ཐུག
ཁོས་གུས་བཀུར་དང་བཅས། “ལྕམ་སྐུ་ལགས། ཞོགས་པ་
བདེ་ལེགས། ང་ལྟོགས་བྱུང་། ང་ལ་ཞོགས་ཟས་ཤིག་སྦྱིན་
རོགས།” ཞེས་བཤད་པ་དང་། མི་བོ་ཆེ་དེས། “མྱུར་དུ་ཕྲོས།
ངའི་ཁྱོ་ག་ནི་བྱིས་པ་ཟ་བའི་མི་བོ་ཆེ་ཞིག་ཡིན།ཁོ་མགྱོགས་
པོར་ལོག་ཡོང་གིན་ཡོད།”ཅེས་བཤད།
ཇ་ཁིས།“ཡིན་ན་ཡང་།·ལྕམ་སྐུ་ལགས། ངས་ཁྱེད་ལ་ཞུ་
བ་བྱེད། ང་ཧ་ཅང་ལྟོགས་བྱུང་།”ཞེས་ཞུ་བ་བྱས་པས་མི་བོ་
ཆེས།“དེས་ན་འགྲིག་གིནང་ལ་ཤོག”ཅེས་བཤད།
མོས་ཇ་ཁི་ལ་བག་ལེབ་དང་ཆུར་བ་ཉུང་ཉུང་ཞིག་བྱིན།
གློ་བུར་དུ་རྡིག་སྒྲ་ཆེན་པོ་ཞིག་གྲག་ནས་མཁར་རྫོང་འདར།
མི་བོ་ཆེས། “ངའི་ཁྱོ་ག་རེད། ལམ་སང་རྫ་ཁོག་ནང་དུ་
སྦོས།” ཞེས་བཤད་པ་དང་། ཇ་ཁིས་དེ་མ་ཐག་མོའི་ཁ་ལ་
ཉན་ཏེ།རྫ་ཁོག་ནང་དུ་འཛུལ།
ཅང་མ་འགོར་བར། མི་བོ་ཆེ་ཞིག་མཁར་རྫོང་གི་ནང་དུ་
འཛུལ་ནས་སྐད་ཆེན་པོས། “ཧྥི-ཧྥེ-ཧྥོ-ཧྥོམ། ངས་མི་ཡི་ཁྲག་
གི་དྲི་མ་ཚོར་བྱུང་། དེ་ཤི་རོ་ཡིན་ན་འདྲ། གསོན་པོ་ཡིན་ན་
འདྲ། ངས་དེའི་རུས་པ་བཏགས་ནས་བག་ལེབ་བཟོ་རྒྱུ་ཡིན།”
ཞེས་བཤད།
ཡིན་ན་ཡང་། ཁོའི་ཆུང་མས། “དེ་ནི་ཁྱོད་ཀྱིས་དེ་རིང་
བརྔོན་པའི་ཤྭ་བའི་དྲི་མ་ལས་གཞན་མ་རེད།” ཅེས་བཤད་
པས།མི་བོ་ཆེའི་སེམས་ཞི་བར་གྱུར།
མི་བོ་ཆེ་དེས། “གསེར་བྱ་ཁྱེར་ཤོག” ཅེས་སྐད་ཆེན་
པོ་བརྒྱབ། ཆུང་མས་འཕྲལ་དུ་གསེར་བྱ་ཞིག་ཁྱེར་
ཡོང་། མི་བོ་ཆེས་གསེར་བྱ་དེ་ཅོག་ཙེའི་ཐོག་ཏུ་བཞག་སྟེ།
“ང་ལ་སྒོ་ང་ཞིག་ཐོངས།”ཞེས་བཤད།
དེ་མ་ཐག་གསེར་བྱས་གསེར་སྒོང་ཡིད་དུ་འོང་བ་ཞིག་
བཏང༌། ·ཇ་ཁིས་བསམ་པར། “འདི་ནི་ཨ་མས་བཤད་པའི་
གསེར་བྱ་དེ་ཡིན་ངེས་ཤིང་།མི་བོ་ཆེ་འདིས་ངའི་ཨ་ཕ་ལས་
བརྐུས་པ་རེད”སྙམ།
ཅུང་ཙམ་འགོར་རྗེས། མི་བོ་ཆེ་གཉིད་ཁུག་པ་དང་། ཇ་
ཁི་རྫ་ཁོག་ལས་ཁུ་སིམ་པོར་ཕྱི་ལ་ཡོང་ཞིང་། ཁོས་གསེར་
བྱ་ལག་ཏུ་བཟུང་ནས་སྲན་མའི་གཞུང་རྟའི་ཐོག་ནས་མར་
མགྱོགས་པོར་བབས།
ཇ་ཁིས་རང་གི་ཨ་མ་ལ་གསེར་བྱ་སྟོན་སྐབས། མོ་ཤིན་
ས་ཇ་ཁི་ལ་འཐམ། ཡིན་ན་ཡང༌། མི་བོ་ཆེ་དེ་
གདུག་རྩུབ་ཆེ་ཞིང་སེམས་གནག་ཅན་ཞིག་ཡིན་པས། མ་
མས་ཇ་ཁི་ལ་སྲན་མའི་གཞུང་རྟའི་ཐོག་ལ་ནམ་ཡང་འགོ་མི་
ཉན་པར་བཤད།
འོན་ཀྱང་། ཇ་ཁིས་ཨ་ཕའི་རྒྱུ་ནོར་ཐམས་ཅད་ཚུར་ལེན་
འདོད་པས།སླར་ཡང་མི་བོ་ཆེའི་མཁར་རྫོང་དུ་སོང༌།
སླར་ཡང་ཇ་ཁི་མི་བོ་ཆེའི་ཆུང་མ་ལ་ཐུག་ནའང་། མོའི་
མིག་གིས་ཡག་པོ་མི་མཐོང་བས་ཇ་ཁི་ཡིན་པ་མ་ཤེས། ད་
ཐེངས་མོས་ཇ་ཁི་འབུད་ཤིང་བརྩིགས་ཡོད་པ་ཞིག་གི་རྒྱབ་
ཏུ་སྦས།
མི་བོ་ཆེ་ཕྱིར་ནང་དུ་ཡོང་བ་དང་། ཁོས་སྐད་ཆེན་པོས།
“ཧྥི-ཧྥེ-ཧྥོ-ཧྥོམ། ངས་མི་ཡི་ཁྲག་གི་དྲི་མ་ཚོར་བྱུང༌། དེ་ཤི་
རོ་ཡིན་ན་འདྲ། གསོན་པོ་ཡིན་ན་འདྲ། ངས་དེའི་རུས་པ་
བཏགས་ནས་བག་ལེབ་བཟོ་རྒྱུ་ཡིན།”ཞེས་བཤད།
ཡིན་ན་ཡང་། ཁོའི་ཆུང་མས། “དེ་ནི་ཁྱོད་ཀྱིས་དེ་རིང་
འཕྲོག་བཅོམ་བྱས་པའི་མི་ཚོའི་དྲི་མ་ལས་གཞན་མ་རེད།”
ཅེས་བཤད།
མོའི་སྐད་ཆ་འདི་ཡིས་སླར་ཡང་མི་བོ་ཆེའི་སེམས་ཞི་བར་
བྱས། མི་བོ་ཆེས། “རེད། རེད། དེས་ན་ངའི་གསེར་གྱི་རྒྱུད་
མང་ལངས་གཟུགས་མ་ཁྱེར་ཤོག”ཅེས་སྐད་ཆེན་པོ་བརྒྱབ།
ཆུང་མས་ཁྱོ་གས་བཤད་པ་ལྟར་བསྒྲུབས། མི་བོ་ཆེས་
རྒྱུད་མང་ལངས་གཟུགས་མར།“ང་ལ་རོལ་དབྱངས་སྙན་པོ་
ཞིག་ཁྲོལ།”ཞེས་བཀའ་བསྒོས།
དེ་མ་ཐག་རྒྱུད་མང་ལངས་གཟུགས་མས་རོལ་དབྱངས་
སྙན་པོ་ཞིག་བཀྲོལ། རོལ་དབྱངས་དེས་མི་བོ་ཆེའི་སེམས་ཞི་
བར་བྱས་ནས་ཁོ་གཉིད་ལ་ཤོར། རྒྱུད་མང་ལངས་གཟུགས་
མས་མི་བོ་ཆེ་གཉིད་ལ་ཤོར་བ་ཤེས་པ་འདྲ་སྟེ། འཕྲལ་དུ་
རོལ་དབྱངས་མཚམས་བཞག་སོང་།
དེ་ནས།ཇ་ཁི་འབུད་ཤིང་གི་རྒྱབ་ནས་ཡོང་སྟེ།གསེར་
གྱི་རྒྱུད་མང་ལངས་གཟུགས་མའི་ཕྱོགས་སུ་རྐང་རྩེ་ནས་
སོང་། ཁོས་གཟབ་ནན་གྱིས་རྒྱུད་མང་ལག་ཏུ་བླངས་ནས་
མཁར་རྫོང་གི་ཕྱི་ལ་བརྒྱུགས།
གློ་བུར་དུ་རྒྱུད་མང་ལངས་གཟུགས་མས། “ང་རྐུ་བཞིན་
འདུག”ཅེས་སྐད་ཅོར་བརྒྱབ།
མི་བོ་ཆེ་དེ་མ་ཐག་གཉིད་ལས་སད་དེ། ཇ་ཁིས་རྒྱུད་མང་
ལངས་གཟུགས་མ་ཁྱེར་ནས་འབྲོ་བཞིན་པ་མཐོང་བ་དང་
ཁོང་ཁྲོས་འབར།
མི་བོ་ཆེས་ངར་སྐད་འཇིགས་སུ་རུང་བ་ཞིག་བསྒྲགས་
ནས་ཇ་ཁི་ལ་རྗེས་འདེད་བཏང་།
དེ་ལྟ་ནའང་། ཇ་ཁི་མྱུར་དུ་སྲན་མའི་གཞུང་རྟའི་ཐོག་
ནས་མར་ཤུད་དེ་སོང་སྟབས།མི་བོ་ཆེས་ཁོའི་རྗེས་མ་ཆོད།
ཇ་ཁི་ས་ལ་འབྱོར་གྲབས་ཡོད་དུས། “ཨ་མ། ང་ལ་སྟ་རེ་
ཞིག་ཁྱེར་ཤོག”ཅེས་སྐད་ཆེན་པོས་བོས།
ཨ་མས་ཁོ་ལ་སྟ་རེ་ཁྱེར་ཡོང་བ་དང་། ཇ་ཁིས་སྟ་རེ་དེ་
ཡིས་སྲན་མའི་གཞུང་རྟ་ལ་ཤུགས་ཀྱིས་གཞུས།
ཅང་མ་འགོར་བར།ཇ་ཁིས་སྲན་མའི་གཞུང་རྟ་ཡོངས་སུ་
བཅད།དེ་ནི་ལྡིར་སྒྲ་དང་བཅས་ས་ལ་འགྱེལ་ཞིང༌།མི་བོ་ཆེ་
ཡང་དེ་ལྟར་ས་ལ་ལྷུང་ནས་ཤི
ད་ལྟ་ཇ་ཁི་དང་ཁོའི་ཨ་མ་གཉིས་དབུལ་པོ་མིན། མ་བུ་
གཉིས་ཀྱིས་བྱ་མོས་བཏང་བའི་གསེར་སྒོང་བཙོང་ཞིང་།
རྒྱུད་མང་ལངས་གཟུགས་མའི་རོལ་དབྱངས་ཀྱིས་ཁོ་གཉིས་
ཀྱི་སེམས་ཞི་བར་བྱེད། མ་བུ་གཉིས་ཀྱི་འཚོ་བ་ལ་སྔར་མེད་
པའི་བདེ་སྐྱིད་ཀྱིས་ཁེངས་ཡོད།།

